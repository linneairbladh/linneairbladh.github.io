---
title: Konceptet
images:
  - "assets/images/Alle_sommar.png"
  - "assets/images/Hund+katt.jpg"
  - "assets/images/Vaxthus.jpg"
  - "assets/images/Sheep.jpeg"
  - "assets/images/Katt.jpeg"
---

Kongagården Rehabs koncept och upplägg bygger på en fast struktur som hjälper deltagaren att komma tillrätta med sitt vardagsliv och klara det bättre. En dag hos oss kan se ut så här:

Samling med fika
Egen tid ca en halv timme (t ex i massagestolen eller med en bok i soffan eller hängmattan).
Vi erbjuder varje dag minst två aktiviteter som deltagaren väljer eller avstår ifrån. Aktiviteterna kan vara lätt arbete/ umgänge i det stora uppvärmda växthuset eller trädgården, gemensam promenad i bokskogen, roddtur i vår eka i dammen, vara med får och lamm och hästar i stall och på bete. Vi sår, planterar och skördar grönsaker och ibland tillagar vi maträtter och gör inläggningar, sylt och bakverk.
Vi avslutar dagen med lunch/lätt måltid tillsammans.

Aktiviteter genomförs varje dag och är helt kravlösa. Det är upp till deltagaren att gå i och ur aktivitet efter eget tycke och förmåga. Att själv välja och ta ansvar för vad man deltar i är en mycket viktig del i läkningsprocessen.

På Kongagården Rehab kan deltagarna göra sådant de vill men inte har hunnit tidigare, som t ex att läsa en bok, sticka eller lyssna på musik.

Från att ha varit helt passiva kan vi se hur deltagarna hämtar ny kraft hos oss. Små framsteg som får stor betydelse!

Att rehabiliteras är ett relativt långvarigt och krävande arbete för den enskilde och för att resultatet ska bli lyckat så måste det få ta tid. Vi ser att för en sjukskriven person handlar det om minst åtta-tolv veckor (3 dagar á 4 tim/vecka). För en person som är på väg mot en sjukskrivning kan det handla om minst åtta veckor (1-2 dagar á 4 tim/vecka).

Vi följer deltagaren kontinuerligt och gör halvtidsutvärdering, ett sk mittmöte, tillsammans med vården och eventuellt Försäkringskassan och arbetsgivaren.
